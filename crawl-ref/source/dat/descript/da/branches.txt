%%%%
Temple

Et gudernes tempel, hvor man kan søge ly for de underjordiske ganges galskab.
Det indeholder som regel altre dedikeret til de fleste af de kendte guder. Det
er placeret mellem niveau 4 og 7 af de centrale gange.
%%%%
Orcish Mines

Orkernes stammers hårdt udpinte guldminer. Disse bugtende huler er fyldt med
orker, deres humanoide arbejdskraft og bunker af deres nys udgravede guld.
Driftige handelsfolk har åbnet butikker, der kan lette orkerne for deres gyldne
byrde. Orkernes noget skødelsløse ingeniørarbejde har resulteret i et indviklet
og forræderisk virvar af kamre og mineskakter, hvor det er let at komme til at
sidde fast.

Orkernes miner er fire niveauer dybe og gemmer på indgangen til elverfolkets
haller.
%%%%
Elven Halls

De fleste elverfolk ville aldrig flytte ind i et mørkt, underjordisk kompleks
som dette, men det gjorde dybelverne. Deres haller er fyldt med rigdomme, men
forbipasserende bør komme denne arts legendariske kundskab udi magi i hu.

Elverfolkets haller er tre niveauer dybt.
%%%%
Lair

De fleste eventyrere synes, at Bæsternes Hule er en spændende luftforandring,
og man må indrømme, at der er meget godt at sige om at bliver stanget, flænset
og spist frem for at blive snittet, brændt eller dolket.

Hulen er otte niveauer dyb og indeholder trapper til tre andre forgreninger.
%%%%
Slime Pits

Det formløse rige, hvor syrerne, geléerne og slimen regerer. Ethvert spor af
intelligente væsener er for længst opløst. Der er dog stadig rygter om store
skatte dybt ned, som er gemt sikkert af vejen i hemmelige kamre uden døre eller
vinduer, som syren kan trænge ind gennem. Det er velkendt, at selv væggene i
dette rædselsfulde sted dryppe af smertefuld syre, der bliver mere og mere
kaustisk, desto dybere ned du bevæger dig.

Slimbrøndene er seks niveauer dybe og gemmer på den slimede rune. Indgangen er
mellem niveau 6 og 8 af Hulen.
%%%%
Tomb

De Ældstes Gravkammer er et forbandet sted, fyldt med rædsler, der er vækket
til live af den fæleste nekromantik. Alle anstændige væsener på overfladen
blegner, blot stedet nævnes. Listen over dem, der er vendt tilbage fra dette
dødens domæne er fortvivlende kort.

Gravkammeret er tre niveauer dybt og gemmer på den gyldne rune. Indgangen er på
niveau 2 eller 3 af Krypten.
%%%%
Dis

Jernbyen Dis. Hvem kan tåle jernets prøvelser?

Dis er syv niveauer dybt og gemmer på jernrunen. Den kan nås gennem helvedes
forhal.
%%%%
Gehenna

Gehennas ild har svedet mangen en selvsikker helt, og den vil brænde for evigt.

Gehenna er syv niveauer dyb og gemmer på obsidianrunen. Man kommer hertil
gennem helvedes forhal.
%%%%
Cocytus

En grum og frostbidt ødemark.

Kokytus er syv niveauer dybt og gemmer på den frosne rune. Det kan nås gennem
helvedes vestibule.
%%%%
Tartarus

En rådnende underverden. Stedets udøde, dæmoner og djævle suger med tiden alt
liv ud af skattejagende besøgende.

Tartarus er syv niveauer dybt og gemmer på knoglerunen. Det kan nås gennem
helvedes forhal.
%%%%
Zot

Et område af de underjordiske gange, som er så rædselsvækkende, så spækket med
galskab og afsindigt vanvid, at det er blevet eftertrykkeligt aflåst for
tilfældige forbipasserende. Kun de mest forrykte eventyrere ville vove at samle
de nødvendige nøgler, bryde seglet og trænge dybere ind – alt sammen i det
spinkle håb om at finde et artefakt, som ingen nogensinde har set.

Zots Rige er fem niveauer dybt, og man kan kun træde ind i det, hvis man har
mindst tre runer.
%%%%
Abyss

Afgrunden er i sandhed et bizart sted, evigt foranderligt og forskruet. Det er
fyldt med alle hånde uhyrer, hovedsagligt dæmoniske af natur, som er forenet af
et ønske om at mæske sig i eventuelle besøgende. Den fungerer også som
losseplads for mange troldmænd, som ynder at sende potentielle helte som dig
til denne galskabens valplads. Der skulle efter sigende være en mening med
galskab, for det virker, som om Lugonu har planer for stedet og dets
indbyggere.

Afgrunden består af fem uendelige niveauer. Afgrundsrunen kan findes fra niveau
tre og nedefter, og bliver mere sandsynlig, jo dybere man kommer. Hvis du
ønsker at nå Afgrunden med vilje, så er der portaler i de dybere dele af de
underjordiske gange.
%%%%
Pandemonium

Pandæmonium er et endeløst rige af smerte og lidelse. Selvom der er rigeligt
med skatte, så er de bevogtet af dæmoner og endnu mere ondskabsfulde
dæmonherrer. Mangen en helt, som har forvekslet selvtillid med storhedsvanvid,
har mødt et skrigende endeligt i en regn af pinsel og helvedesild.

Pandæmonium er uendeligt. Der er masser af portaler dertil i de dybere liggende
underjordiske gange. Bemærk, at det måske bliver væsentligt mere vanskeligt at
komme tilbage.

Pandæmonium gemmer på intet mindre end fem runer:
 • en flammende rune i Cerebovs velopvarmede rige
 • en glødende rune i Mnolegs besmittede domæne
 • en magisk rune, som er vogtet af Lom Lobon og hans håndlangeres troldkunster
 • en mørk rune i Gloorx Vloqs dunkle domicil
 • der er flere eksemplarer af dæmoniske runer, som er ejet af mindre berømte
dæmonherrer
%%%%
Ziggurat

En ziggurat er et sært tårn, som er bygget af 27 niveau af stadigt større
kamparenaer, som hver især indeholder større rigdomme og endnu større farer end
det foregående. Tag dig i agt, for en ziggurat er ikke et sted for svage sjæle.
Selv de modigste og dygtigste eventyrere er gået til grunde her, og det kræver
tre af Zots runer bare at åbne indgangen. Der er godt nok en portal til
trygheden på hvert niveauer, men når du først har forladt en ziggurat, kan du
aldrig komme ind i den igen.
%%%%
Labyrinth

Labyrinten er et stort, kompliceret kompleks, som er bygget af listige og
ondskabsfulde bagmænd af grunde, der for længst er gået tabt. De gamle skrøner
fortæller, at labyrinten blev bygget som et fængsel for en frygtindgydende
minotaur. Nyere historier angiver, at bæstet stadig er der, hvor det bevogter
labyrintens eneste udgang og en kæmpe skat, som er taget fra ligene af tåbelige
eventyrere, som for vild og sultede ihjel. Tag dig i agt i de bevægelige,
snoede passager i labyrinten, ellers ender dine egne ejendele snart i
minotaurens bunke.
%%%%
Bazaar

Selvom nogle handlende har åbnet butikker i de underjordiske gange, så rejser
andre i karavaner fra sted til sted. Disse vejfarende handlendes basarer har
mange forskellige butikker og ofte et bedre udvalg end de stillestående. Somme
tider giver de endda rabat!

Du skal dog bemærke, at deres nomadiske livsstil har lært dem at tilegne sig
enhver egnet genstand, som en eventyrer efterlader, og derefter hastigt at
drage videre, sikkert for at sælge rovet et andet sted.
%%%%
Trove

Der var engang en driftig tyv og troldmand, som var skrækslagen for at blive
taget på fersk gerning under et indbrud. Han skabte derfor et system af
portaler, som førte til rigmændenes hemmelige skatkamre og guldgruber. Fordi
han var for bange til selv at plyndre dem, opkrævede han ublu summer for adgang
fra alle, som havde lyst til at benytte dem. Han var en snedig artefaktmager,
så han konstruerede portalerne således, at de sendte brugeren hen til de mest
passende skatte.

Genstandene i skatten er sandsynligvis nyttige, men tag dig i agt: Troldmanden
er for længst død, og selv da han levede, gav han aldrig penge tilbage.
%%%%
Sewer

Ethvert beboet sted har brug for at komme af med sit affald. Selv de
underjordiske gange har deres stinkende kloakker og afløb, som flyder med slam
og ignoreres af de fleste, men bruges som skjulested for de frastødende og de
desperate. De gamle sagn taler om farlige væsener, der jager i det
ildelugtende, grønne vand og dræber uden nåde. Fortællingerne antyder også, at
værdifulde genstande til tider skylles ned i de klamme grotter, hvor de glemte
ligger og mugner.
%%%%
Ice Cave

En trøstesløs grotte, som er formet af massiv is og fyldt med ekkoerne af
bestialske hyl. De sirlige udskæringer og statuer, som engang dekorerede dens
vægge er blevet forvredet og udvisket af århundreders langsom tøen og
genfrysning.
%%%%
Volcano

Dette ulideligt varme kammer er bygget af enorme obsidiansten, og har måske
engang tjent som tempel til en fremmed guddom eller huset en mægtig ildkæmpe.
Luften flimrer af den trykkende hede, og det dumpe brøl af vulkanens hjerte
tier aldrig.
%%%%
Wizlab

I fordums tid ville de mest mægtige troldmænd – du har sikkert hørt om mange af
dem – ofte finde eller bygge små riger, som var afskåret fra resten af verden,
hvor de kunne afsondre sig selv i deres søgen efter stadigt større magisk viden
og magt. Troldmændene er for længst væk, men mange af deres okkulte
laboratorier findes stadig og er fyldt med resultaterne af deres eksperimenter.
De der er villige til at udforske disse laboratorier kan finde magtfulde,
magiske skatte, men tag dig i agt: de troldmænd, laboratorierne tilhørte,
levede op til deres omdømme.
%%%%
